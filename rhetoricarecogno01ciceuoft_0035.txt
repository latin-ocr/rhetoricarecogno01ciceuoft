DE ORATORE 1 18 821*

 

abs te modo sunt nominati, cum hoc nescio quo modo apud
eos increbruisset, me in causis maioribus sicuti te solere
versari, pro se quisque ut poterat de officio et de ratione
oratoris disputabat. Horum alii, sicuti iste ipse MnesarchuS, 8 3
5 hos, quos nos oratores vocaremuS, nihil esse dicebat nisi
quosdam operarios lingua celeri et exercitata, oratorem
autem, nisi qui sapiens esset, esse neminem, atque ipsam
eloquentiam, quod ex bene dicendi scientia constaret, unam
quandam esse virtutem, et qui unam virtutem haberet, omnis
ιο habere easque esse inter se aequalis et paris 5 ita, qui esset
eloquenS‚ eum virtutes omnis habere atque esse sapientem.
Sed haec erat spinosa quaedam et exilis oratio longeque
a nostris sensibus abhorrebat. Charmadas vero multo 84
uberius eisdem de rebus loquebatur, non quo aperiret
15 sententiam suam, hic enim mos erat patrius Academiae
adversari semper omnibus in disputando 3 sed curn maxime
tamen hoc significabat, θος, qui rhetores nominarentur et
qui dicendi praecepta traderent, nihil plane tenere neque
posse quemquam facultatem adsequi dicendi, nisi qui philo-
πο sophorum inventa didicisset. ζ Disputabant contra diserti ἒξ
homines Athenienses et in re publica causisque versati, in
quis erat etiam is, qui nuper Romae fuit, MenedemuS,
hospes meus; qui cum diceret esse quandam prudentiam,-
quae versaretur in perspiciendis rationibus constituendarum
²5 et regendarum rerum publicarum, excitabatur homo prom-
ptus atque omni abundans doctrina et quadam incredibili
varietate rerum atque copia: omnis enim partis illius ipsius
prudentiae petendas esse a philosophia docebat neque ea,
quae statuerentur in re publica de dis immortalibus, de
30 disciplina iuventutis, de iustitia, de patientia, de temperantia,
de modo rerum omnium, ceteraque, sine quibus civitates
aut esse aut bene moratae esse non possent, usquam in

M=HE 26‘atque omni abundans Bake : ab homine‘abundanti
codd. 32 moderatae HE ² ·


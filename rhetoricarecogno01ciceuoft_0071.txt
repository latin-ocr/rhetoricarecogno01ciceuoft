DE ORATORE I 51 221

 

videri, ut ei, qui audiant, aut illum ineptum et Graeculum
putent, aut, etiam si valde probent ingenium, oratoris sapien-
tiam admirentur, se esse stultos moleste ferant 3 sed ita 222
peragrat per animos, ita sensus hominum mentisque per·

s tractat, ut non desideret philosophorum descriptiones neque
exquirat oratione, summum illud bonum in animone sit an
in corpore, virtute an voluptate definiatur, an haec inter se
iungi copularique possint3 an vero, ut quibusdam visum,
nihil certum sciri, nihil plane cognosci et percipi possit ;

ιο quarum rerum fateor magnam multiplicemque esse disci-
plinam et multas copiosas variasque rationes Sed aliud 223
quiddam, longe aliud, Crasse, quaerimus: acuto homine
nobis opus est et natura usuque callido, qui sagaciter per-
vestiget, quid sui cives eique homines, quibus aliquid dicendo

¹5 persuadere velit, cogitent, sentiant, opinentur, exspectent3
teneat oportet venas cuiusque generiS, aetatis, ordiniS‚ et 52
eorum, apud quos aliquid aget aut erit acturus, mentis
sensusque degustet3 philosophorum autern libros reservet 224
sibi ad huiusce modi Tusculani requiem atque otium, ne, si

ao quando ei dicendum erit de iustitia et fide, mutuetur a
Platone3 qui, cum haec exprimenda verbis arbitraretur,
novam quandam finxit in libris civitatem3 usque eo illa,
quae dicenda de iustitia putabat, a vitae consuetudine et a
civitatum moribus abhorrebant. Quod si ea probarentur in 22 5

²5 populis atque in civitatibuS‚ quis tibi, Crasse, concessisset,
clarissimo viro et amplissimo et principi civitatiS, ut illa
diceres in maxima contione tuorum civium, quae dixisti?
‘ Eripite nos ex miseriis, eripite ex faucibus eorum, quorum
crudelitas nisi nostro sanguine non potest expleri ,· nolite

30 sinere nos cuiquam servire, nisi vobis universiS, quibus et
possumus et debemus) Omitto miseriaS‚ in quibus, ut illi
aiunt, vir fortis esse non potest 3 omitto faucis, ex quibus te
eripi viS, ne iudicio iniquo exsorbeatur sanguis tuuS, quod

1 et Pearce: aut codd. 29 nisi addidit Doederlein

